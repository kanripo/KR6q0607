# -*- mode: mandoku-view; -*-
#+DATE: 2016-06-08 6:12
#+TITLE: 弘覺忞禪師語錄
#+PROPERTY: CBETA_ID L155n1643
#+PROPERTY: ID KR6q0607
#+PROPERTY: SOURCE Qianlong Edition of the Canon Vol. 155, No. 1643
#+PROPERTY: VOL 155
#+PROPERTY: BASEEDITION L
#+PROPERTY: WITNESS master
#+PROPERTY: LASTPB <pb:KR6q0607_L_018-0334b> 
#+PROPERTY: JUAN 18
天童弘覺忞禪師語錄卷第十八　　庸八¶
嗣法門人顯權等編¶

* 偈¶

** 次答實宰吳漕撫¶

#+BEGIN_VERSE
「　天真本有心何地容生死分別念即乖生死¶基於此認得心亦識賊返誤為子心若不生¶時一目青與紫法法盡圜通物物皆霛活白¶牯古彌陀黧奴老悉達向外擬逢渠有求苦¶非樂親躋死心堂無人亦無佛」
#+END_VERSE
¶

** 示許道人(病中乞偈)¶

#+BEGIN_VERSE
「　大患為有身有身眾苦攢偶爾暫違和百骸¶已不安况復火風𢿨痛徹摧脾肝問身曷由¶始險墮生死湍身實無知覺欲海心龍蟠心¶依境緣起境復自心刊竆心起滅處探索無¶倪端乃知心如幻四大誰主官身心性既離
<pb:KR6q0607_L_018-0335a>¶苦蕩雪春殘佛子欲免苦請作如是觀」
#+END_VERSE
¶

** 示界賓禪人¶

#+BEGIN_VERSE
「　八旬後住觀音院想來不為身心𠊳暜同入¶骨意何如清眾難忘一地居趙老英公咸傑¶出千秋𠈃社誰與匹緣成道德抂樷林生死¶猶肰不二心造道伊余多恇怯倍知根性猶¶日劫友以嵒頭馬祖師未免獎藉費支持介¶爾孑立一隅方𢼿望玄圖再啟疆祇博偷安¶嬴日夕嘉言善行從何摭知新謾道常溫故¶孤陋恐忘當日步眾中須知有識者烹金自¶古賴良冶心塵易壅幾時休休待霜華點鬢¶稠霜鬢猥言難事眾燒香換水皆神用不知¶老至孰云哉纔𠬛穨齡可百灰祖域㴱竆莫¶等閒尚虧一簣未成山見山忘道昔人譏見¶道忘山何所歸」
#+END_VERSE

<pb:KR6q0607_L_018-0335b>¶

** 上勅門人本昇久居山東開𤼵四眾仍賜¶
所居大覺院為法慶寺命侍臣出帑金¶
五百兩俾歸住持勛以勉之¶

#+BEGIN_VERSE
「　祖風揚北海帝勅抂而躳炳煥奎章揭霈霶¶德施隆大移齊魯俗㴱鑿智愚瞳勿謂欽承¶小厥聲天語𩐠」
#+END_VERSE
¶

** 上留門人本月本皙抂京開法為存去思¶
之念也臨行䂓訓二子¶

#+BEGIN_VERSE
「　宸慮何覃厚風雲藉爾征因憐舐犢意遂展¶及烏情奮志醻先德殫躳報聖明毋為耽晏¶逸鍛羽負生平」
#+END_VERSE
¶

** 次答五雲蕭[仁-二+(巿/又)]君(諱琯)¶

#+BEGIN_VERSE
「　法孤不自起仗境乃方生君拍雲中版我吹¶水底笙敲空偏有響擊木故無聲拈郤東坡¶意試將眼一聽」
#+END_VERSE

<pb:KR6q0607_L_018-0336a>¶

** 趙道人五十乞偈書以示之¶

#+BEGIN_VERSE
「　大海無長潤虛空有壞秊妙體金剛固慧身¶劫石堅銀臺曾不變白鼠自推遷春秋何足¶論好識未生歬」
#+END_VERSE
¶

** 上問孔顏樂處答云一箇閒人天地間因¶
成四韻¶

#+BEGIN_VERSE
「　孔顏樂處意何長自得吾真萬慮忘一箇閒¶身天地內半瓢風月枕肱傍階歬秋艸橫千¶古眉底青眸貫百王春雨乍滋霜又落笑看¶人世電飛灮」
#+END_VERSE
¶

** 題海虞行虛禪人血書華嚴經(總四部茲藏清涼山¶
者)¶

#+BEGIN_VERSE
「　真法供須身命醻紅蓮舌剖大經流法門無¶盡毛端揭海墨難書一滴收金色吐吞華藏¶晝紫豪掩映百城秋懷來五頂三千里珍重
<pb:KR6q0607_L_018-0336b>¶天龍護似眸」
#+END_VERSE
¶

** 題古堇楚文錦上人血書雜華大典¶

#+BEGIN_VERSE
「　善巧何煩破一塵經王剖出抂當人重留覺¶帝真元命細瀝孃生泡沫身軸軸紫霞灮飲¶日行行古錦象𣹢春天龍眎等無憂塔長此¶雨華滿赤堇」
#+END_VERSE
¶

** 禮辭寶祖塔留別守塔潭湘禪人¶

#+BEGIN_VERSE
「　南望故山北望祠心縣祖寢㪅凄其園陵幸¶藉長居守墓木猶煩力護持縱直囏虞須𠈃¶愛莫因枯澹𠊳依違秋霜乍降蘆華白鴈足¶音書好寄知」
#+END_VERSE
¶

** 送明朔禪人歸國清¶

#+BEGIN_VERSE
「　箇事由來無欠剩情生不覺地天縣萬緣寢¶削誰為我一句截流自造玄拌得身心如鐵¶石從他滄海變桑田冷灰爆出黃金豆方是
<pb:KR6q0607_L_018-0337a>¶子行運泰秊」
#+END_VERSE
¶

** 示眾(三首)¶

#+BEGIN_VERSE
「　四十秊來𧺆作頻涌泉何事我何倫步如未¶穩行宜郤心若有差道豈鄰好趁打頭猛烈¶志免為末後負恩人閻浮一念須千返話到¶心酸淚漬巾」
#+END_VERSE
¶

#+BEGIN_VERSE
「　謾云寶位授凡庸尊貴由來不涉功抂㲉迦¶陵音早異雇除客作見何蒙未憐落魄生華¶膴還訝白衣郤拜封珍重禪流休鈍置祖園¶大有昔時風」
#+END_VERSE
¶

#+BEGIN_VERSE
「　生死路頭險且玅幾人生死路逍遙未能桶¶子連篐落難𠈃霛龜帶㲉龜意馬休韁須𠬛¶夙心猿罷跳擬何朝骷髏恐待壄蒿沒吹斷¶西風恨不消」
#+END_VERSE
¶

** 示庭雪禪人
<pb:KR6q0607_L_018-0337b>¶

#+BEGIN_VERSE
「　拌得亡身失命來翻空倒擊虎關開天如有¶蓋雙眉拄地若無垠一望該咳唾潤飛甘露¶雨嘯唫響落破山䨓頫觀下宇茫茫者蹢躅¶玄途實可哀」
#+END_VERSE
¶

** 子寅韋太守所奉佛堂忽金灮煥𤼵連夕¶
異香不𢿨述詰所由書以示之¶

#+BEGIN_VERSE
「　盡空法界不容身今古輝騰豈有辰堅密情¶封塵內體風灮䥘過劫歬春香流燄𤼵非孤¶起機感道交自我神舉足欠申豪相裏寂灮¶何止共為鄰」
#+END_VERSE
¶

** 曰至詹居士生辰即其母諱日也存沒之¶
感倍於𤼵明有懷因其乞言慰之以偈¶

#+BEGIN_VERSE
「　子筞麒麟天降日母攀蓮菂寶階登死生何¶意波相趲哀樂還如電忽乘殃崛刀頭能立¶卓文殊劒下自飛騰金雞嗁破長宵夢笑倒
<pb:KR6q0607_L_018-0338a>¶霛山五百僧」
#+END_VERSE
¶

** 募修雪大師藏真塔¶

#+BEGIN_VERSE
「　殃害樷林五十秊今朝且喜腳梢天龍宮掩¶骨難藏迹碧落揚灰尚有羶何處黃金充一¶國還他臘月產青蓮要圜昔日疎山話特報¶諸方上上贒」
#+END_VERSE
¶

** 分衛¶

#+BEGIN_VERSE
「　朱門肯易𧥣贒豪青嶂難將白水熬千礎共¶攢成巨搆眾流合滙起洪濤金山莫猒頻頻¶鑿福巘須看疊疊高但媿我無能消受幾回¶短髮為君搔」
#+END_VERSE
¶

** 警眾十絕¶

#+BEGIN_VERSE
「　識浪津津潤苦芽目歬不了事千差何如扺¶死忘生去攃手縣嵒郤到家」
#+END_VERSE
¶

#+BEGIN_VERSE
「　穩坐家堂始靜寧長安雖樂總竛竮腳頭只
<pb:KR6q0607_L_018-0338b>¶有些兒路千劫還君一度行」
#+END_VERSE
¶

#+BEGIN_VERSE
「　業累多生不計餘白獒骨積億迷盧傷心最¶是天涯恨那得臨岐又上途」
#+END_VERSE
¶

#+BEGIN_VERSE
「　滄溟無底謾投鍼一失人身倍莫尋不是舉¶頭天外客難教明月下危岑」
#+END_VERSE
¶

#+BEGIN_VERSE
「　無常殺鬼抂逡巡不住流灮豈待人顧佇才¶生千萬劫擬從何日出沈淪」
#+END_VERSE
¶

#+BEGIN_VERSE
「　斷常阬塹世羣栽誰下金剛種子來知有巳¶霛休㪅負優曇直教火中開」
#+END_VERSE
¶

#+BEGIN_VERSE
「　閻君不貴百王書梵志徒肰泣蠹魚乾慧信¶知難敵業祖園𠬛早好耕鋤」
#+END_VERSE
¶

#+BEGIN_VERSE
「　寂寂華陰月轉廊幾回坐盡瓦爐香翻思波¶迸迷途日乾著風霜曉夕忙」
#+END_VERSE
¶

#+BEGIN_VERSE
「　歲月磨殫選佛場那堪骨瘁㪅精亡三途一¶報俄千劫細數從歬苦孰長」
#+END_VERSE

<pb:KR6q0607_L_018-0339a>¶

#+BEGIN_VERSE
「　到得心空𠬛第秋倒騎驢子上揚州饑餐㵣¶飲無餘事大丈夫兒合自由」
#+END_VERSE
¶

** 偶成¶

#+BEGIN_VERSE
「　快雨悲風一樣聲情因念別慘舒成道人不¶作紅塵夢長為青山臥石屏」
#+END_VERSE
¶

** 拄杖續句¶

#+BEGIN_VERSE
「　古䫉棱棱道者裁嘗攜羅漢入天台滄溟折¶箸還同攪穿盡魚龍腦後顋」
#+END_VERSE
¶

#+BEGIN_VERSE
「　古䫉棱棱道者裁嘗攜羅漢入天台潛行妙¶有機先著佛祖還他步後陔」
#+END_VERSE
¶

#+BEGIN_VERSE
「　古䫉棱棱道者裁嘗攜羅漢入天台葛藤鏟¶斷今時𦽦古路還君向上徊」
#+END_VERSE
¶

** 夢中作頌忘後二句續以補之¶

#+BEGIN_VERSE
「　生機劈破玉團圞手把琵琶月下彈響遏廣¶陵清𢿨曲幾多夢斷曉春寒」
#+END_VERSE

<pb:KR6q0607_L_018-0339b>¶

** 贈徹崖歇西堂¶

#+BEGIN_VERSE
「　大歇還從大徹來是誰掩息𠊳如灰寒崖徹¶教冰華𤼵佇聽驚天動地䨓」
#+END_VERSE
¶

** 贈天嶽晝書記¶

#+BEGIN_VERSE
「　手有摩尼能雨寶家無儋石未嫌貧理彰必¶自緣時至一日還傾百斛珍」
#+END_VERSE
¶

** 為皙都寺易字山曉口占以贈¶

#+BEGIN_VERSE
「　監寺兒孫將徧地祖翁抂昔有嘉聲嗣音傑¶作金雞唱破曙河山盡曉明」
#+END_VERSE
¶

** 贈雪渠慧侍者¶

#+BEGIN_VERSE
「　雪庭宵立老栽松古道有行孰問蹤尚羡真¶如剛子和巾缾廿載事彌恭」
#+END_VERSE
¶

** 贈暜慈印心二天[仁-二+(巿/又)]¶

#+BEGIN_VERSE
「　宸衷嗜道邁歬王奉御每監內道場不為聖¶神求法匠勞勞誰問越山長」
#+END_VERSE

<pb:KR6q0607_L_018-0340a>¶

#+BEGIN_VERSE
「　對御譚禪妙有鋒語當箭拄卻從容恩波湛¶湛沐偏厚常抂君王顧鑒中」
#+END_VERSE
¶

** 贈別山暜應禪師¶

#+BEGIN_VERSE
「　金錫半生縣帝闕師名兩度受皇恩祇將鼻¶孔閒聲息日轉真經百億番」
#+END_VERSE
¶

** 贈𢼿𤩶聰孫明覺禪師¶

#+BEGIN_VERSE
「　延平劒氣干牛斗那㪅磨礱抂帝旁殺活從¶伊顛倒用當鋒不[彳*巳]一豪𦬆」
#+END_VERSE
¶

** 贈玄水杲孫禪師¶

#+BEGIN_VERSE
「　禹門浪裏擎頭角𧘂破長天萬里風騰蹋試¶行師子步無端弄入帝王宮」
#+END_VERSE
¶

** 贈維宇錢居士¶

#+BEGIN_VERSE
「　三十秊來探祖風隨方叩擊徧禪樷相醻一¶片邗溝月歸揭清光炤海東」
#+END_VERSE
¶

** 贈靜香周觀察
<pb:KR6q0607_L_018-0340b>¶

#+BEGIN_VERSE
「　選官選佛總馳求活計秊來一筆勾留下太¶湖三萬頃波光日夜接天流」
#+END_VERSE
¶

** 贈涅如符上人(有序)¶

符上人即清海魯太𠬥也落䰂從予遊繼¶
納庚寅臘八之戒四眾欽其德風口占為¶
贈蓋欲上人秉四弘誓盡未來際導利人¶
天耳。¶

#+BEGIN_VERSE
「　羅衣截作紫方袍佛日扶將舜日高世出世¶間洪擔子荷擔須是大英豪」
#+END_VERSE
¶

** 贈石衲亹道人(有序)¶

器亂頻經殷憂屢積[仁-二+(巿/又)]尋常有一於此萬¶
難自解矣而道人即俗明真風韻如昨不¶
改為不可企𠬛耳短章賦贈志嘉亦志慨¶
也。¶

#+BEGIN_VERSE
「　家國淚[暴-(日/共)+夭]兒女恨秋風秋雨總傷神是誰衣
<pb:KR6q0607_L_018-0341a>¶破渾無結石衲從來不受塵」
#+END_VERSE
¶

** 贈鄰襄沈居士¶

#+BEGIN_VERSE
「　焚香阿閣日垂簾三藏承恩許貫淹塵內有¶經親剖出何須破句讀楞嚴」
#+END_VERSE
¶

** 贈湘南徐居士¶

#+BEGIN_VERSE
「　長侍君王賜澡修聞思放赦罕餘留從參活¶潑玲瓏句不看諸方死話頭」
#+END_VERSE
¶

** 贈敦若王居士¶

#+BEGIN_VERSE
「　千秊骨董分真贗萬歲臺歬日進陳一一拈¶來親舉似誰言珍寶數他人」
#+END_VERSE
¶

** 贈御用監承之楊居士¶

#+BEGIN_VERSE
「　聖慮淵㴱詎易探宸衷獨許智臣諳知君自¶是僊陀客索馬何曾郤奉鹽」
#+END_VERSE
¶

** 贈印生¶

#+BEGIN_VERSE
「　當空一搭彩文披未說風行閫外時妙應千
<pb:KR6q0607_L_018-0341b>¶差與萬別曾無死句得能奇」
#+END_VERSE
¶

** 贈織工¶

#+BEGIN_VERSE
「　機活全因手眼明一絲纔動彩文成經綸誰¶實康天下衣被含生卻媿卿」
#+END_VERSE
¶

** 寄翠嵒古雪喆禪師¶

#+BEGIN_VERSE
「　天童法乳潤閻浮若箇知恩解報醻颯颯千¶林秋色莫真風何意扇南州」
#+END_VERSE
¶

#+BEGIN_VERSE
「　亮公洞裏曾招隱不學孤蹤去莫追輓得西¶山將落日回光人盡豁雙眉」
#+END_VERSE
¶

#+BEGIN_VERSE
「　幸似岷峩親濯錦何妨川廣說同風媿非佛¶日能分炤缽裏馬欣蹋落紅」
#+END_VERSE
¶

** 寄香城習耆德¶

#+BEGIN_VERSE
「　不下西山代幾㪅世人那得見香城溪橋蹋¶倒尋常事為問神珠色若生」
#+END_VERSE
¶

** 寄佛塔亭主僧
<pb:KR6q0607_L_018-0342a>¶

#+BEGIN_VERSE
「　善財彈指登樓閣論劫何如子在中留得長¶汀風月好謾勞彌勒下天宮」
#+END_VERSE
¶

** 寄星樓董居士¶

#+BEGIN_VERSE
「　越州居士董星樓索語吳興將底醻一句當¶天須會取碧梧葉已墜新秋」
#+END_VERSE
¶

** 寄奉化盛卿周居士¶

#+BEGIN_VERSE
「　昔日摩訶今盛卿長汀里內羡同生不知誰¶見真彌勒八字眉均眼上橫」
#+END_VERSE
¶

** 送友慈恆公之淮海舊隱¶

#+BEGIN_VERSE
「　友安含識特興慈夢眼纔開笑為誰竆透一¶身無活業釣乾滄海不須歸」
#+END_VERSE
¶

** 送霞屋應維那之越州綱維大能仁寺¶

#+BEGIN_VERSE
「　赤貧八載苦相依此去艱難倍昔時勁操自¶來標雪後高風千古尚楊岐」
#+END_VERSE
¶

** 送際門禪人行乞孤山
<pb:KR6q0607_L_018-0342b>¶

#+BEGIN_VERSE
「　有緣那論七三邨象兔由來力用存抂堀居¶肰能出堀英聲落落起家門」
#+END_VERSE
¶

** 送能儒漢輪二禪人行乞¶

#+BEGIN_VERSE
「　成家端的賴時贒好去穿雲入市廛出火黃¶金明有價須逢別者始開拳」
#+END_VERSE
¶

#+BEGIN_VERSE
「　等箇人兒古路頭橫拕布帒豈閒遊綠楊景¶裏風烟濶珍重溈山水牯牛」
#+END_VERSE
¶

** 送思報生禪人歸粵分衛¶

#+BEGIN_VERSE
「　大𤩶無文老實禪威儀動止本天肰五羊歸¶去申驢腳暜化搖鈴豈是顛」
#+END_VERSE
¶

** 送若谷禪人歸西冷舊隱(三首)¶

#+BEGIN_VERSE
「　一宿𣍘谿覺已遲三旬太白㪅何疑果能直¶下空心眼華塢梅開六月枝」
#+END_VERSE
¶

#+BEGIN_VERSE
「　休傷老大嘆無能脅祖穨齡始墮僧高豎進¶幢堅似鐵心空終紹別傳燈」
#+END_VERSE

<pb:KR6q0607_L_018-0343a>¶

#+BEGIN_VERSE
「　明明箇事不囊藏良驥窺鞭早八荒身抂道¶場如未薦問誰擇火井拈香」
#+END_VERSE
¶

** 送子岸源知客歸香城省師(二首)¶

#+BEGIN_VERSE
「　一見馬師去不還清風終古[番*支]人寰相從七¶載非朝夕歸去西山莫等閒」
#+END_VERSE
¶

#+BEGIN_VERSE
「　師老因歸章水潯吾衰白髮久相侵此行何¶處重相見目對青山有碧岑」
#+END_VERSE
¶

** 送潛暉德知殿歸豫章¶

#+BEGIN_VERSE
「　天童六稔二周邗念子親依耐歲寒別我休¶嗟相去遠青峰月上大家看」
#+END_VERSE
¶

** 送介菴寧禪人歸南海¶

#+BEGIN_VERSE
「　還鄉休唱竹枝詞調出無生韻好委蹋蹋謌¶揚歸故國揖將三界永言辭」
#+END_VERSE
¶

** 次答坦公張司空¶

#+BEGIN_VERSE
「　圜應無方動合䂓機先勘破者些兒經綸不
<pb:KR6q0607_L_018-0343b>¶費銓經手碧月潭穿豈故為」
#+END_VERSE
¶

#+BEGIN_VERSE
「　太白家風別有䂓師王返擿教師兒一聲㖃¶器祖爺魄奮迅何人𢼿[曰/月]為」
#+END_VERSE
¶

** 次答念尼王海憲¶

#+BEGIN_VERSE
「　大𣦸還須求大活到忘𣦸活絕疎親等閒痛¶下為人手徹骨何妨血棒頻」
#+END_VERSE
¶

** 次答搴玉孫居士¶

#+BEGIN_VERSE
「　鳥道誰堪展手行放身命處即無生月沈景¶盡虛空露舉首方知眼自明」
#+END_VERSE
¶

** 次答春山董居士¶

#+BEGIN_VERSE
「　春山呈徧舍那身入眼何人見最親擬欲擡¶眸天地遠風歬謾道寄當人」
#+END_VERSE
¶

** 示方膺鼎侍者¶

#+BEGIN_VERSE
「　折腳鐺提春又春雲嵒不識藥山真大人有¶問青州相切忌涅槃後有陳」
#+END_VERSE

<pb:KR6q0607_L_018-0344a>¶

** 示頂相關主¶

#+BEGIN_VERSE
「　浮幢王剎一蘧廬築塹徒勞隔太虛勘得趙¶州關棙破依肰東壁挂葫蘆」
#+END_VERSE
¶

** 示心月禪人¶

#+BEGIN_VERSE
「　新戒誰言不會禪拈香擇火事昭肰袈裟雖¶未多時著心月應知自古圜」
#+END_VERSE
¶

** 示德閒禪人¶

#+BEGIN_VERSE
「　家寶遺忘還拾礫人人黠過了胡塗誰知日¶用分明甚是馬何曾喚作驢」
#+END_VERSE
¶

** 示爾明常禪人¶

#+BEGIN_VERSE
「　從來學道貴英流拈起吹毛佛祖愁坦步獨¶行空劫外目歬何法得為儔」
#+END_VERSE
¶

** 示大西天超士上人¶

#+BEGIN_VERSE
「　嵩山缺齒老胡僧梵語唐言會未曾一自安¶心人去後千家門戶耀真燈」
#+END_VERSE

<pb:KR6q0607_L_018-0344b>¶

** 示禪者¶

#+BEGIN_VERSE
「　我禪一似海弘㴱入作方知非丈尋坎井自¶多空老大幾人向若少沈唫」
#+END_VERSE
¶

** 示頓智行者¶

#+BEGIN_VERSE
「　食行索即奉相宜共曰僊陀也費詞何似目¶機銖兩者和南合掌見真䂓」
#+END_VERSE
¶

** 示增一比丘尼¶

#+BEGIN_VERSE
「　鉛華洗盡入精藍放下蒲團著意參落郤目¶歬閒景象桂輪午夜印寒潭」
#+END_VERSE
¶

** 示彌勒菴尼超塵¶

#+BEGIN_VERSE
「　晝夜分身千百億拈香擇火禮空王目歬䥘¶過真彌勒下足誰知大道場」
#+END_VERSE
¶

#+BEGIN_VERSE
「　指彈聲裏閣門開法會塵塵入善財一禮徧¶周無盡禮龍華何事待將來」
#+END_VERSE
¶

#+BEGIN_VERSE
「　門對華街桺巷歬紛紛車馬雜人喧了知擈
<pb:KR6q0607_L_018-0345a>¶落非他物到耳還成祕密言」
#+END_VERSE
¶

** 示公黻明居士(善翻滿漢文字)¶

#+BEGIN_VERSE
「　羅什臨場翻不出未形文彩義昭肰當陽薦¶得無私句剗斷霛峰鐵舌禪」
#+END_VERSE
¶

** 示超位張居士¶

#+BEGIN_VERSE
「　休將真際雜頑虛活潑霛通動自如佛祖位¶中尤不住大千何地得安渠」
#+END_VERSE
¶

** 示慶肰石居士¶

#+BEGIN_VERSE
「　霛山覻透一毛星彈指無勞覺道成共有常¶灮能顯現慶肰何止快生平」
#+END_VERSE
¶

** 示超慈姚居士¶

#+BEGIN_VERSE
「　學道先須識自心識心萬境自平沈境沈念¶絕諸緣後片月孤圜古共今」
#+END_VERSE
¶

** 示崑石馮居士¶

#+BEGIN_VERSE
「　由來此事如崑石白璧無瑕美抂中道韞當
<pb:KR6q0607_L_018-0345b>¶人能剖析輝灮觸處顯家風」
#+END_VERSE
¶

** 示而南𠬥居士¶

#+BEGIN_VERSE
「　葫蘆藤絆葫蘆倒誰把諸緣一埽空高道只¶餘龐老子笟籬留得摝清風」
#+END_VERSE
¶

** 示傳真戴雲江¶

#+BEGIN_VERSE
「　多君掌上有胚胎無限羣生筆底來為欲回¶灮人共薦眼眉不𢡽㪅重栽」
#+END_VERSE
¶

#+BEGIN_VERSE
「　雲卿豈亦戴嵩流䫉得山翁者一頭鼻孔雙¶雙無縫𦉑短繩何處著牽抽」
#+END_VERSE
¶

#+BEGIN_VERSE
「　歬身瓔珞後馬驢幻化何人得似渠妙手未¶施誰象狀箇中面目好分疎」
#+END_VERSE
¶

** 無學禪人掩關乞偈示之¶

#+BEGIN_VERSE
「　千日為期戶自封肯將容易度春風等閒坐¶斷金烏足後夜青山血點紅」
#+END_VERSE
¶

** 蒼野禪人乞語歸婁書此以示
<pb:KR6q0607_L_018-0346a>¶

#+BEGIN_VERSE
「　園林二月如鋪錦華底流鶯舌㪅饒不昧見¶聞能倜儻歸家那得有途遙」
#+END_VERSE
¶

** 自自禪人以扇乞偈書此¶

#+BEGIN_VERSE
「　山水文章富有身卷舒自自豈由人霛蹤莫¶怪鹽官索好看清風下載生」
#+END_VERSE
¶

** 潘天行天玉子咸子見韓子蘧五居士乞¶
偈示之¶

#+BEGIN_VERSE
「　休論松聲與水聲到頭人事遜天行尋支摘¶葉譚玄妙笑殺春風華底鶯」
#+END_VERSE
¶

#+BEGIN_VERSE
「　崑岡難禁炎炎火何似衣珠六不收紫陌芳¶衢輕撥動時看輥輥𧺆盤遊」
#+END_VERSE
¶

#+BEGIN_VERSE
「　八還七處苦追尋欲辨來風事轉沈肯信萬¶般元自已灮渝千界月咸臨」
#+END_VERSE
¶

#+BEGIN_VERSE
「　了了見兮歷歷聞目歬何法得逃君無端就¶裏生知見袤抹青天一片雲」
#+END_VERSE

<pb:KR6q0607_L_018-0346b>¶

#+BEGIN_VERSE
「　盧公見過蘧知非抂聖與贒道豈違箭輓石¶鞏能自䠶干將不動破重圍」
#+END_VERSE
¶

** 雪竇萃章拔禪人因病得力依山僧山家¶
十事作頌數十首寄呈其意偈以復之¶

#+BEGIN_VERSE
「　病到頭來始切衷研機不較力田農一回耕¶出黃金窖攢簇由來信莫從」
#+END_VERSE
¶

** 沈寧宇著淨土𤼵願文徧索諸方序首為¶
之題此¶

#+BEGIN_VERSE
「　曾聞作福畏奔波乞序紛紛事亦多欲得西¶方真境現莫教片念挂娑婆」
#+END_VERSE
¶

** 為又黃孫居士錫名本彰因示以偈¶

#+BEGIN_VERSE
「　曠大劫來事本彰隨聲逐色自遮藏返躳省¶得生歬面孫廣何曾是又黃」
#+END_VERSE
¶

** 春日施主入山飯僧乞偈示之¶

#+BEGIN_VERSE
「　遠移香積飽江湖處處春風唱鷓鴣媿我空
<pb:KR6q0607_L_018-0347a>¶山何以贈來時好道去還如」
#+END_VERSE
¶

#+BEGIN_VERSE
「　龍興勝念𠊳雲從朝𤼵鹿城莫道峰善利此¶行如有問滿船歸去載清風」
#+END_VERSE
¶

** 遊方圖為鏡心上人題¶

#+BEGIN_VERSE
「　心鏡輝騰㱃大千識心何處有山川浮幢王¶剎灮中現蹋徧歸來步未遷」
#+END_VERSE
¶

** 為新鐘𤼵聲說偈¶

#+BEGIN_VERSE
「　大冶煆成真法器那堪高躅聳人天聲灮自¶此長輝赫佇聽洪音徧大千」
#+END_VERSE
¶

** 靜香周觀察扶櫬還南道遇剡城即乞為¶
母邱氏太恭人對霛說偈¶

#+BEGIN_VERSE
「　大千沙界一豪端咫尺家山到豈難薦得目¶歬無異路何妨天上與人間」
#+END_VERSE
¶

** 施主䖍請上堂辭之以偈¶

#+BEGIN_VERSE
「　虛空有口難宣說寂爾無言事獨彰寒鴈一
<pb:KR6q0607_L_018-0347b>¶聲天際唳山山樹色抹秋霜」
#+END_VERSE
¶

** 華陽梅居士祈嗣乞偈¶

#+BEGIN_VERSE
「　紹來空劫好家門歷盡三災故業存因底支¶牚渾不費般般承受有兒孫」
#+END_VERSE
¶

** 孝子張國禎乞偈薦母¶

#+BEGIN_VERSE
「　晝正方中夜又冥長青玉宇自亭亭霛灮一¶道輝今古就裏何從覔𣦸生」
#+END_VERSE
¶

** 國璋贊寧贊侯三居士乞偈薦親¶

#+BEGIN_VERSE
「　那吒骨肉析為親說法直彰本有身四大分¶時親不見碧天雲𢿨露高旻」
#+END_VERSE
¶

#+BEGIN_VERSE
「　從孃生後賦今身孃未生時是甚人達已不¶從孃處得薦孃直下證無生」
#+END_VERSE
¶

** 君球𣍘居士薦室乞偈示之¶

#+BEGIN_VERSE
「　生𣦸𦬆𦬆沒了期出生入𣦸箇為誰當軒識¶取無遮護雲動青霄自不移」
#+END_VERSE

<pb:KR6q0607_L_018-0348a>¶

** 蔚起茅居士有西河器子之哀因其乞語¶
偈以示之¶

#+BEGIN_VERSE
「　幻海休觀泡沫身𣦸生不禁往來頻見聞若¶解超聲色劫外須知別有春」
#+END_VERSE
¶

#+BEGIN_VERSE
「　心生種種業差殊夢裏雖彰覺後無一念頓¶空諸見謝不勞彈指辠華枯」
#+END_VERSE
¶

** 一期之內連寂數僧賦警諸禪¶

#+BEGIN_VERSE
「　千人去後一無回長見松根長土堆昨送去¶人人又送送人人得幾徘徊」
#+END_VERSE
¶

** 題白團扇¶

#+BEGIN_VERSE
「　宛如秋月影團團動著清風透體寒八萬毛¶頭開孔竅雪庭誰㪅覔心安」
#+END_VERSE
¶

** 獨𣞙鼓¶

#+BEGIN_VERSE
「　圜音獨震自心空豈比樗材捏合同天老樷¶林教桀出高縣千古警羣蒙」
#+END_VERSE

<pb:KR6q0607_L_018-0348b>¶

** 角黍¶

#+BEGIN_VERSE
「　艸衣胡裹赤身貧能療饑虛闔國人利眾不¶辭湯火赴出頭端必待名辰」
#+END_VERSE
¶

** 募修臨濟玄祖澄霛之塔¶

#+BEGIN_VERSE
「　毒流禪社禍兒孫千尺埋藏恐躲跟一旦黃¶泉仍掘出都天太歲又臨門」
#+END_VERSE
¶

** 化石砌¶

#+BEGIN_VERSE
「　慳貪垢積地崢嶸一捨山河似掌平他日寶¶街今日砌募干非是澷相成」
#+END_VERSE
¶

** 化修艸菴¶

#+BEGIN_VERSE
「　智者須求無漏福植因如是果隨來艸菴卸¶下琉璃瓦付與贒明自體裁」
#+END_VERSE
¶

** 化藏經¶

#+BEGIN_VERSE
「　塵內人人有大經鶯嗁燕語萬家春為纏慳¶𢡽無由剖空郤如來藏自神」
#+END_VERSE

<pb:KR6q0607_L_018-0349a>¶

** 化僧田¶

#+BEGIN_VERSE
「　八百主耕千歲田何如種福最牢堅勝緣結¶得僧無數有力憑誰可負遷」
#+END_VERSE
¶

** 化鐘¶

#+BEGIN_VERSE
「　一模脫出始風流滯貨休嫌次第收欲啟蟄¶閽長夜夢大家扶上萬人頭」
#+END_VERSE
¶

** 化大鍋¶

#+BEGIN_VERSE
「　轉生作熟尋常事要喫要屙天下同幸是君¶家有樣子何妨我口濶噇空」
#+END_VERSE
¶

** 化浴頭¶

#+BEGIN_VERSE
「　體塵不洗罄肰空十六人欣妙觸同寶海還¶期香水注心華開徧玉芙蓉」
#+END_VERSE
¶

** 化禪帳¶

#+BEGIN_VERSE
「　擈面攢膚眾受殃驅除難仗八金剛空門事¶事仰檀信安樂禪流定有方請諸上善人為
<pb:KR6q0607_L_018-0349b>¶山僧下一轉語看」
#+END_VERSE
¶

** 化柴山¶

#+BEGIN_VERSE
「　無米難炊薪亦肰翹翹何處乏林泉青山只¶解磨今古留下與君植福田」
#+END_VERSE
¶

** 化柴¶

#+BEGIN_VERSE
「　𣦸火誰言不再然霛灮一點萬家傳冷柴頭¶上還將出公案須憑智者圜」
#+END_VERSE
¶

** 化賑獄¶

#+BEGIN_VERSE
「　無告竆民古聖先那堪幽閉倍顛連饑腸欲¶其愁腸斷仁者於斯豈恝肰」
#+END_VERSE
¶

** 化燈油¶

#+BEGIN_VERSE
「　日月威灮時有竟代明終古孰長恆願舒鑑¶地輝天手剔起人間照夜燈」
#+END_VERSE
¶

#+BEGIN_VERSE
「　家堂暗坐佛堪憐謾把多心費綺筵何似易¶乾還覺照一燈化作萬燈然」
#+END_VERSE

<pb:KR6q0607_L_018-0350a>¶

** 募單供眾¶

#+BEGIN_VERSE
「　不持莖粒接諸方此事何人可共商信有毘¶耶離長者相隨唱拍自鏗鏘」
#+END_VERSE
¶

** 長生鹽¶

#+BEGIN_VERSE
「　鼎鼐中和必若調誰能忘味盡聞韶永濡禪¶社君何吝一滴滄溟足莫朝」
#+END_VERSE
¶

** 化茶¶

#+BEGIN_VERSE
「　等閒拈出本尋常七盌風生渴乏忘甘露門¶開無壅塞管教熱惱出清凉」
#+END_VERSE
¶

** 分衛¶

#+BEGIN_VERSE
「　為號空門徹底空今秊窮甚去秊窮窮阬莫¶道難填塞消得龍王多少風」
#+END_VERSE
¶

#+BEGIN_VERSE
「　千倉萬𢈔由春種徒望秋成豈有秊檀度勸¶修無別意貴君福報勝諸天」
#+END_VERSE
¶

** 募修東山慈瑄二祖墖偈
<pb:KR6q0607_L_018-0350b>¶

#+BEGIN_VERSE
「　窣堵波歬長綠苔秊㴱代遠轉疑猜祖燈天¶欲留真炤依舊艸窠輥出來」
#+END_VERSE
¶

#+BEGIN_VERSE
「　滿地兒孫仗祖爺迷蹤幾度問天涯東山一¶旦開生面荊棘能容㪅互遮」
#+END_VERSE
¶

#+BEGIN_VERSE
「　芳樷不艷諱言功濟北由來迥不同徹底掀¶翻重揭露長教松竹引清風」
#+END_VERSE
¶
¶
¶
¶
天童弘覺忞禪師語錄卷十八¶

* 音釋¶

恇怯
(上曲王切音匡恐也下乞業切音㾀畏也)。
𩐠
(呼公切音烘𩐠䪦大聲)。¶

𢆷
(一笑切邀去聲𢆷尫小貌也又於喬切音邀義同)。
[烈-列+(龜-乂+一)]
(茲消切音焦灼[烈-列+(龜-乂+一)]卜¶
兆而焦也)。
燼
(徐刃切音藎火餘也)。
<pb:KR6q0607_L_018-0351a>¶

